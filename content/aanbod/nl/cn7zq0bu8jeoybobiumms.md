---
id: cn7ZQ0Bu8jEOyBoBIumMS
nl: Focus
order: 5
color: "#bbdec8"
thumb: /assets/uploads/aanbod-banners-expo.jpg
side: true
ateliers:
  - mainImage: Gu63o8IZogdXMMn1SbWay
    showSubtitleOnCard: false
    markdown: >-
      Wat houdt het EXPOtraject in? Samen geven we vorm aan de eindejaars expo
      van onze academie. Tijdens dit traject krijg je de gelegenheid om de
      veelzijdigheid van het tentoonstellingsproces te verkennen en te oefenen.
      Je maakt kennis met verschillende aspecten daarvan zoals productie,
      curatie, scenografie en vormgeving. Je ontdekt hoe de onderdelen elkaar
      beïnvloeden en bijdragen aan een krachtig geheel. Je leert hoe ruimtelijke
      en formele keuzes de toon van een tentoonstelling kunnen bepalen. 


      Onder begeleiding van twee leerkrachten, Laure en Lucia, en samen met je medestudenten, werk je aan het concept van de expo. We werken interdisciplinair en in dialoog met elkaar, met jouw werk en dat van anderen. Je ontwikkelt een gevoel voor presentatie en leert hoe je zowel je eigen werk als dat van je collega-studenten op een doordachte manier kunt tonen. De tentoonstelling biedt bovendien een kans om externen te informeren en te inspireren met wat er leeft en groeit binnen de academie. Je draagt dus actief bij aan de verspreiding van het werk van de academie en dat van jou en je medestudenten. 


      Is dit iets voor jou? Ben je 18 jaar of ouder en wil je verdiepen in hoe het is om je werk te presenteren, mee te bouwen aan een tentoonstelling en samen te werken met anderen? Dit traject brengt een groep deelnemers samen, afkomstig uit verschillende ateliers voor volwassenen. Samen met afgevaardigden uit elk atelier selecteren we werk rond een tentoonstellingsthema dat we gezamenlijk bepalen, zo ontstaat een boeiende mix van stijlen en disciplines. De expo toont dus niet enkel werk van de deelnemers van het traject: afgevaardigden maken ook een selectie uit het werk van leerlingen die zich vrijwillig aanmelden, waarna de volledige groep de definitieve keuze maakt. Je hoeft geen autonoom werk te tonen om deel te nemen—je kunt ook bijdragen via grafische vormgeving, tekst, scenografie en andere vormen. Wat telt is je motivatie om samen te werken, het werk van je collega-studenten te leren kennen en hun werkwijze te ontdekken.


      ### DATAOVERZICHT + INHOUD 


      **December** (uitstap)


      Zaterdag 13 december voormiddag 


      Uitstap expo John Baldessari Bozar + bespreking over cureren en ruimtegebruik (Haim Steinbach). 


      **Januari** (lezing + les) 


      Dinsdag (exacte datum binnenkort te bepalen door de kunstenaar) 


      Lezing Adriaan Verwée (1 uur). Nabespreking en praktische oefeningen over scenografie-Display. Mogelijkheden van presentatie. 


      **Februari** (les) 


      Maandag 23 februari 


      Rode draad en thema van de expo bepalen aan de hand van reflecties van de groep. Presentatie eigen werk aan elkaar. 


      **Maart** (les) 


      Maandag 16 maart 


      Groep A: oefening presenteren van individueel werk, vertrekkende vanuit sokkel of display 


      Groep B: oefening presenteren van verschillende werken in relatie tot elkaar 


      Groep C: werken aan presentatietekst voor de expo. 


      **April** (les) 


      Donderdag 23 april 


      Scenografie expo verder bepalen en uitwerken (recupmateriaal). Eigen werk verder presenteren. 


      **Mei** (les + monteren van de expo)


      Zaterdag 2 mei of 9 mei Scenografie testen, maken afhankelijk van de gekozen vorm (mogelijk in een werkplaats in de buurt)


      Dinsdag 25 mei (avond): Opbouw Woensdag 26 mei (avond): Opbouw


      Donderdag 28 mei (avond): Opbouw EXPO weekend: vrijdag 29 mei t/m 31 mei 2025 EXPO afbouw: mogelijk om eigen werk meenemen zondag net na afsluit expo 


      **Juni** 


      Maandag 8 juni nabespreking (1u) 


      Feedbackmoment + ophalen achtergebleven werken
    thumb: /assets/uploads/aanbod-banners-expo.jpg
    title: EXPO traject
    id: nYgvienkTVRXnylQYgzra
    side2: >-
      ### Praktisch


      We werken afwisselend op maandag-, dinsdag- en donderdagavond. 


      In het eerste semester ontvang je de planning en aanvullende informatie, en kan je je hiervoor aanmelden door een mailtje te sturen naar [info.academie@sintlukas.brussels](mailto:info.academie@sintlukas.brussels) of door jouw atelier leerkracht aan te spreken.


      **Het traject in een notendop**


      * 1 lezing + 1 uitstap

      * 5 lessen in januari, februari, maart, april en mei (locatie afwisselend Academie/TRACK)

      * 2 momenten monteren van de Expo in mei (TRACK)
    persons:
      - 56ncog9kbawmtcx0xbzgrx
    age: 18+
  - showSubtitleOnCard: false
    id: 6O9h5qsJAQCrDlEMDDdFk
    title: Waarneming traject
    age: 18+
    mainImage: 8fsRgjYvnUm4YOfcehLFj
    thumb: /assets/uploads/aanbod-banners-waarneming.jpg
    markdown: >-
      Onderstaand traject vindt plaats buiten de gebruikelijke lesuren. Meestal
      gaan we naar een specifieke locatie (in functie van het lesonderwerp). Dit
      traject is gratis en toegankelijk voor onze volwassen studenten. De
      kalender is begin september beschikbaar. Inschrijven is noodzakelijk. De
      plaatsen zijn beperkt. Meer info?
      [info.academie@sintlukas.brussels](mailto:info.academie@sintlukas.brussels) 


      ### CONCREET


      Heb je zin om je inzicht te krijgen in hoe we waarnemen en hoe we waarneming vervolgens omzetten in een beeld? Wil je extra tekenkundige input ter ondersteuning van jouw atelier grafiek, schilderkunst, … maar heb je geen tijd om wekelijks nog een extra atelier te volgen? Of ben je fotograaf, ontwerper en wil je graag tekenen?


      Dan is dit aanvullend traject misschien iets voor jou! In verschillende ateliers nemen leerkrachten uit de Sint-Lukas Academie je mee op stap naar boeiende locaties in Brussel die inspirerend zijn voor een specifiek element van de waarneming. 


      Perspectief tekenen op locatie: prachtige, grootse gebouwen zoals het gerechtsgebouw in Brussel leren ons hoe we iets ruimtelijk naar 2D kunnen omzetten. Tekenen naar beweging en scenografie oefenen we op scène bij dans en beweging. In de plantentuin kunnen we dan weer planten observeren en in een gipsatelier tekenen we bustes, …Brussel heeft heel wat in petto voor tekenaars!


      De ateliers zijn gratis voor onze studenten (uitgezonderd locaties waar toegangsgeld te betalen is). De kalender wordt tijdens de inspiratieavond gedeeld. Inschrijven is wel vereist per atelier (je hoeft dus niet per se alle ateliers bij te wonen maar je kan je specifiek inschrijven waar jij nood en interesse in hebt!).
    side2: >-
      ### Praktisch


      Mail [info.academie@sintlukas.brussels](mailto:info.academie@sintlukas.brussels) of spreek jouw atelier leerkracht aan!
---
